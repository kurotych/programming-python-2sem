# Програмування Python - 2 семестр

Ласкаво прошу на курс "Програмування Python - 2 семестр"

## Про курс

Цей курс призначений для поглибленого вивчення програмування на Python з фокусом на практичне застосування в реальних проєктах.
Для кращого засвоєння матеріалу наполегливо рекомендую тестувати та досліджувати код (представлений на лекційних матеріалах) локально.

## Передумови

Знання основ мови програмування Python (включно з базовими знаннями ООП), вміння працювати з Sqlite та Postgresql.

## Політика використання ШІ
На протязі першого семестру було заборонено використання ШІ, оскільки якісне засвоєння основ програмування залишається важливою навичкою. 

Починаючи з 2го семестру ви вільні використовувати ШІ, але обов'язковою умовою є:

- **Розуміння кожного символу в коді;**
- **Повне розуміння всіх кроків (алгоритму) які ви використали для вирішення завдання;**
- **Заборонено використовувати ШІ для генерації тексту чи зображень в звітах.**

### Як виконувати завдання з ШІ
Навчіться працювати зі штучним інтелектом, але водночас уникайте того, щоб він керував вами.  
Ви мусите самі вирішувати практичні завдання і складати алгоритм роботи програми. 
Використовуйте ШІ коли ви застрягли і вам потрібно підказати **лише наступний крок**,
або коли ви пропрацювали кожен крок алгоритму в текстовому режимі і хочете щоб ШІ допоміг вам написати частину коду.
Якщо ви віддасте мисленнєвий процес штучному інтелекту ви не навчитесь вирішувати складні завдання,
адже для того щоб вирішувати складні завдання спочатку потрібно навчитись вирішувати простіші,
а отже ви не зможете стати хорошим чи хоч якимсь інженером.

## Структура курсу

Курс складається з 4 модулів:

### [Модуль 1: Робота з базами даних за допомогою Python](module1/01-sqlite-lecture.md)
Вивчення роботи з базами даних використовуючи мову програмування Python.
SQLite та PostgreSQL, міграції, обробка помилок та тестування.

### [Модуль 2: Розробка REST API у Flask](module2/01-http-rest-lecture.md) (в розробці)
Створення веб-сервісів з використанням Flask, проєктування REST API, робота з HTTP запитами та деплой.

### [Модуль 3: Основи асинхронного програмування](module3/01-async-basics-lecture.md) (в розробці)
Знайомство з асинхронним програмуванням, бібліотекою asyncio, корутинами та управлінням задачами.

### [Модуль 4: Високопродуктивні асинхронні системи](module4/01-osi-model-lecture.md) (в розробці)
Поглиблене вивчення асинхронності, роботи з сокетами, створення серверів та HTTP-клієнтів.

## Оцінювання
Кожне завдання містить ділянку коду для персоналізації варіанту
зазвичай це ваше ім'я та прізвище.

- **Максимальна оцінка за практичну без скріншота виконання коду де видно персоналізовану частину (ваше ім'я та прізвище) - 1 БАЛ**
- Максимальна без офлайн захисту - 6 балів.
- Максимальна з офлайн захистом - 12 балів.

## Здача практичних
Звіти з практичних робіт здавати за адресою kurotych.anatolii@ktbp.net.ua в форматі PDF.  
В темі повідомлення вказати: Прізвище, Група, Предмет, Номер практичної.  
До практичної обов'язково прикріпити код або посилання на публічний репозиторій.  

## Формат занять

Кожен модуль містить:

- **Лекції** (Л) - теоретичний матеріал
- **Практичні заняття** - завдання для самостійного виконання

Успіхів у навчанні!

